%Konklusion LT
\subsection*{Lasse Beck Thostrup}

Dette semesterprojekt har været noget helt nyt, fordi der nu var krav om at vi skulle arbejde iterativt, og at vi ikke længere skulle være sammen med elektroingeniørerne. Sidstnævnte har betydet at vi skulle være bedre til at koordinere arbejdet for syv personer, der alle arbejder i det samme Visual Studio projekt. Her har det været rigtig brugbart at bruge SCRUM-taskboardet, hvormed det har været nemt at se hvad forskellige personer arbejder med. Desværre var alle ikke lige så gode til at bruge boardet, og det medførte at der ikke altid blev logget tid, så burndown-chart mm. begyndte at skride. Hvis man skal gøre brug af disse værktøjer til projektstyringen, skal alle engagere sig 100\%, ellers falder det nemt til jorden. Heldigvis blev vi alle mere vant til at bruge disse værktøjer, og det begyndte at give god mening og effekt.

Jeg synes, at vi har formået at få skabt et godt produkt inden for et teknologi-område, som få af os har arbejdet med før. Det har været enormt lærerigt både inden for web-teknologi, men også inden for arbejdsprocesser. Det har været fedt, at vi har kunne rotere mellem arbejdsområder, sådan at vi hver især har kunne få erfaringer med de forskellige dele, så som database, model, view og controller.

Alt i alt har det været et rigtig godt semesterprojekt med stort udbytte.