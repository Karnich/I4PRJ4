%Konklusion BS
\subsection*{Bjørn Sørensen}
Dette semesters projekt har været et meget anderledes forløb sammenlignet med de tidligere semesterprojekter. Tidligere har vi været to programmøre i gruppen, som har haft det samlede ansvar for struktureringen af alt softwaren. I år har vi været en gruppe af syv, med forskellige baggrunde og forskellige tilgange.

Opstarten af projektet tegnede lovende og vi fik snakket forskellige idéer godt igennem. Grundidéen vi endte med har været et spændende udgangspunkt og med rige muligheder for udvidelser. Desværre viste det sig at vi nåede væsentligt mindre end jeg havde forventet. Dette tror jeg skyldes at vi som gruppe ikke har ydet det nødvendige hen over semesteret. Der ud over har vi bøvlet med simple ting som at overholde deadlines og være aktive og målrettede til møder samt at prioritere sine timer til projektet.

Jeg har savnet at der har været en hårde styringen af gruppens indsats. Scrum-elementerne vi har anvendt har givet gode overblik, men har også haft den konsekvens at arbejdsfordelingen har været skæv, gruppemedlemmerne i mellem. Jeg har dog valgt at prøve at fokusere energien på at komme frem i projektet og ikke tænke så meget på hvor meget andre ligger i det.

Set over hele semesteret har jeg dog stadig fået et stort udbytte af projektet og lært meget om web-udvikling og struktureringen af denne.